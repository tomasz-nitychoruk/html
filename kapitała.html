<!DOCTYPE html>
<html LANG="pl">
<head>
    <meta name="viewport" content="width=device-width, initial-scale=1.0">
    <meta http-equiv="Content-type" content="text/html; charset=UTF-8" />
    <meta name="Description" content="Strona poświęcoana zajęciom www" />
    <meta name="Keywords" content="WWW;test" />
    <meta name="Author" content="MJ" />
    <title>strona testowa</title>
    <link rel="stylesheet" href="layout.css">
	

	
</head>
<body>
<header>
<h2> PALEOGRAFIA ŁACIŃSKA </h2>
</header>

<section>
<nav>
<ul>
<li> <a href="kapitała.html"> Kapitała </a> </li>
<li> <a href="minuskuła.html"> Minuskuła karolińska </a> </li>
<li> <a href="półuncjała.html"> Półuncjała </a> </li>
<li> <a href="kontakt.html"> Kontakt </a> </li>
</ul>
</nav>
<article>


<h3> Kapitała </h3>
 <img src="kapitala.jpg">
 <p> Kapitała – najstarsza forma majuskuły, od której wywodzą się wszystkie późniejsze rodzaje pisma łacińskiego. Jej nazwa jest późniejsza i pochodzi od łacińskiego słowa caput (głowa), bo takim liternictwem pisano nagłówki (capita) tekstów.</p>
<p>Kapitała jest pismem monumentalnym i majestatycznym, przeznaczonym do kucia napisów w kamieniu, powstała bowiem jako pismo epigraficzne. Jest ona jednak również pierwszym krojem zastosowanym do pisania na materiale miękkim. Litery kapitały są symetryczne, rysowane linią o jednakowej grubości, mają jednakową wysokość, spora ich część daje się wpisać w kwadrat lub prostokąt, między innymi: O, C, D, M, N, Q[1]. Trzonki liter są zakończone poprzecznymi kreskami, tzw. szeryfami. Szeryfy, pierwotnie ślady po dłucie kamieniarskim, w późniejszym liternictwie stanowią ozdobniki.</p>
<p>Wyróżniamy dwa rodzaje kapitały: kwadratową (capitalis quadrata, capitalis elegans), używaną najczęściej w epigrafice, oraz chłopską lub wiejską (capitalis rustica), która jest pochodną przemian kapitały kwadratowej po jej przeniesieniu na materiały miękkie[3]. Malowana na murach pędzlem oraz pisana na pergaminie kapitała nabrała lekkości: litery stały się lekko cieniowane – pionowe trzonki grubsze, poziome cieńsze – L, F, Q i V zaczęły wysuwać się poza linie, pojawiły się nieśmiałe zaokrąglenia, wynikające z możliwości szybszego stawiania liter[4]. Powstała w wyniku tych przemian kapitała wiejska jeszcze wyraźniej ukazuje wpływ materiału miękkiego na formę pisma. Od razu daje się zauważyć jego płynność: trzonki liter wygięte są w łuki, kąty stają się mniej ostre, litery tracą symetrię, przyjmując kształt bardziej wydłużony. Skracają się – niekiedy znacznie – poziome trzonki liter, co jest szczególnie widoczne w E i L.</p>
<p> Czytanie tekstów zapisanych kapitałą – zarówno kwadratową, jak i wiejską – mocno utrudnia fakt, że nie stosowano odstępów między wyrazami ani znaków interpunkcyjnych (np. "GALIAESTOMNISDIVISAINPARTESTRES"). W początkowej fazie rozwoju kapitały na oznaczenie samogłosek długich zamiast akcentów stosowano podwajane litery (np. MAARCO).</p>
<p>Kapitała używana była również w średniowieczu — za jej pomocą zaznaczano w księgach m.in. inicjały, tytuły, ważne fragmenty tekstu czy też cytaty.</p> 

</article>

</section>
<footer>
<p> Projekt strony przygotowany na potrzeby zajęć </p>
</footer>


</body>
</html>